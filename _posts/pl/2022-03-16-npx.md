---
layout:    post
title:     "Czy wiesz, czym jest npx?"
date:      2022-03-18 8:00:00 +0100
published: true
didyouknow: true
lang: pl
author:    mchrapkowicz
image:     /assets/img/posts/2022-03-16-npx/keyboard.jpg
tags:
- npm
- npx
- node
---

## Czym jest npx?

npx to narzędzie CLI (Command Line Interface) pozwalające wykonywać skrypty pochodzące z repozytorium npm bez zbędnej konfiguracji. Co ciekawe - można w ten sposób wywołać polecenie z pakietu niezainstalowanego na maszynie lokalnej.

Dla przykładu:
```
npx create-react-app moja-aplikacja
```

Powyższe polecenie zainstaluje tymczasowo pakiet 'create-react-app' na maszynie i go wywoła. Po zakończeniu wykonywania w systemie nie będzie żadnej informacji o pakiecie, co można potwierdzić wykonując chociażby polecenie which create-react-app.

## Obsługa pakietów globalnych

Pakiety npm bardzo często są tworzone jako globalne, żeby zaraz po instalacji mogły być wykonywane. To podejście powoduje, że nie można mieć więcej, niż jednej wersji tego samego globalnego pakietu w systemie. npx adresuje ten problem, gdyż potrafi wykonywać skrypty zainstalowane w node_modules konkretnego projektu.

## Instalacja

npx jest wbudowany w npm od wersji 5.2.0. Istnieje również możliwość instalacji samego npx poprzez poniższe polecenie:

```
npm install -g npx
```
