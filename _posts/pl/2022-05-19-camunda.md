---
layout:    post
title:     "Czy wiesz czym jest Camunda i kiedy może się przydać?"
date:      2022-05-19 8:00:00 +0100
published: true
didyouknow: true
lang: pl
author:    kkur
image:     /assets/img/posts/2022-05-19-camunda/camunda.jpg
tags:
- Camunda
---

## Czym są procesy biznesowe?
Proces biznesowy jest to ciąg powiązanych ze sobą zadań, które rozwiązują określony problem. Proces biznesowy jest też często nazywany schematem blokowym.

**Charakterystyczną cechą procesów biznesowych jest ich powtarzalność.**

Zarządzanie procesami biznesowymi można sprowadzić do:
* mapowania procesów - ilustracji całego procesu (od momentu jego rozpoczęcia do zakończenia). Mapowanie procesu pokazuje relacje pomiędzy poszczególnymi krokami/zadaniami,
* modelowania procesów - tworzenia diagramów. Diagramy ukazują przebieg procesu,
* optymalizacji - analizowania i ulepszania istniejących procesów.

Przy zarządzaniu procesami często można się spotkać z pojęciami przepływu (workflow) oraz automatyzacji. Przepływ pracy jest to przepływ informacji pomiędzy zadaniami wykorzystywanymi w procesie. Automatyzacja pomaga usprawnić ten przepływ, a także udostępnia narzędzia poprawiające pracę, co zapewnia oszczędność czasu.

## Camunda
Camunda to kompletny zestaw narzędzi, które pozwalają automatyzować procesy biznesowe od początku do końca, uwzględniając mapowanie, modelowanie oraz optymalizację. Typowe zastosowania:
* automatyzacja reguł biznesowych,
* zarządzanie przepływem pracy,
* zarządzanie przypadkami i zdarzeniami,
* procesy biznesowe w instytucjach finansowych.

Camunda pozwala na:
* projektowanie procesów za pomocą  graficznego narzędzia do modelowania (Camunda Modeler). Umożliwia tworzenie diagramów procesu w standardzie BPM 2.0 oraz diagramów decyzji wg standardu DMN 1.1, ![2022-05-19-camunda-modeler.png](/assets/img/posts/2022-05-19-camunda/camunda_modeler.png)
* implementowanie procesów za pomocą silnika (Camunda BPM Core Engine), działającego na maszynie wirtualnej Javy, który zmienia model procesu w działającą aplikację,
* obsługiwanie procesów za pomocą konfigurowalnej tablicy zadań (Camunda Tasklist), która umożliwia użytkownikom przypisanie i wykonywanie zadań, ![2022-05-19-camunda-tasklist.png](/assets/img/posts/2022-05-19-camunda/camunda_tasklist.png)
* raportowanie i monitorowanie procesów za pomocą aplikacji webowej (Camunda Cockpit), która umożliwia analizowanie wszystkich aktywnych procesów. ![2022-05-19-camunda-cockpit.png](/assets/img/posts/2022-05-19-camunda/camunda_cockpit.png)

# Dlaczego warto skorzystać z Camundy?

* Camunda jest mocno rozbudowana zarówno w wersji community jak i enterprise (porównanie: [https://camunda.com/enterprise/](https://camunda.com/enterprise/))
* Jako narzędzie open source jest mocno rozwijana ([https://github.com/camunda](https://github.com/camunda))
* Niski próg wejścia ze względu na dobrą dokumentację oraz dobrze przygotowane tutoriale,
* Camundę łatwo można wkomponować w wiele różnych rozwiązań dzięki API, które pozwala na integrację z wieloma systemami,
* Dzięki wizualizacji wspomaga współpracę pomiędzy developerami a biznesem (oraz innymi uczestnikami procesów biznesowych).

Więcej informacji:
* [https://camunda.com/products/camunda-platform/](https://camunda.com/products/camunda-platform/)
* [https://camunda.com/why-camunda/](https://camunda.com/why-camunda/)


